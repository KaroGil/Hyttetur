Prosjektrapport

Hvordan fungerer rollene i teamet? Trenger dere å oppdatere hvem som er teamlead eller kundekontakt?

Rollene i laget har så langt ikke vært så tydelige i praksis, og bør kanskje bli mer tydelig definert til neste gang. Siden sist gang har vår første teamlead gått ut av gruppa så vi trenger å oppdatere denne rollen.

Trenger dere andre roller? Skriv ned noen linjer om hva de ulike rollene faktisk innebærer for dere.

Vi trenger nok ikke nye roller, men kan definere de eksisterende rollene bedre. Teamlead i gruppa skal være den som skriver møterapporter, har en generell oversikt som hva som jobbes med til en hver tid og hva som bør gjøres. Dette er Karolina på vår gruppe. Vi vektlegger ikke at bare teamlead skal ha oversikten over dette, men at alle blir oppdatert på møtene. Kundekontakt har egentlig alle de tre andre vært så langt, men neste møte skal vi gi ansvaret til bare en person for å gjøre det mer realistisk.

Er det noen erfaringer enten team-messig eller mtp prosjektmetodikk som er verdt å nevne?

Vi har prøvd å gi alle på gruppa definerte oppgaver mellom møtene, og prøvd å dele opp oppgavene på en naturlig måte. Dette har fungert til en viss grad, men har blitt en del kluss med git hvor ikke alle har skjønt hvor de skal skrive. Vi har brukt Kanban metoden for å følge med på hvilken oppgaver vi jobber med og hvilken oppgaver vi skal jobbe med. Vi valgte denne metoden siden noen på gruppen har vært borti den før og skrøt av hvor bra den funket for dem tidligere. I tillegg etter å ha sett på denne metodikken i felles kom vi frem til at den virket som en oversiktlig måte å holde styr på hvilke oppgaver som vi jobber med slik  at oppgaver blir fullført før vi begynner på noe nytt. Dette gjør flyten i arbeidet bedre og kommunikasjonen mellom gruppemedlemmene enkelere. På denne måten er det også enkelt å holde kontroll på deadlines som er satt for de forskjellige oppgavene, der vi kan tagge “lappene” med datoer da oppgavene bør være ferdige til.

Synes teamet at de valgene dere har tatt er gode? Hvis ikke, hva kan dere gjøre annerledes for å forbedre måten teamet fungerer på?
Som gruppe synes vi at vi har gjort gode valg angående fordeling av arbeidsmengde, men vi har ikke hatt god nok felles forståelse for hvordan koden skal bygges opp. Dette har som sagt ført til kluss med git. Forbedringsmål vil være å gi tydeligere arbeidsoppgaver på møtene, og passe på at alle jobber mot et felles mål.

Hvordan er gruppedynamikken? Er det uenigheter som bør løses?

Gruppedynamikken er bra, og ingen uenigheter. Vi har ulik erfaring med oppbygging av spill og git i gruppa, så de som har kunnet mer har forklart hvordan det skal gjøres. Det at noen kan mer enn andre løser vi ved at folk hjelper og forklarer det som gjøres. Dette er alle inneforstått med og det går ikke utover gruppedynamikken, selvom alt ikke har gått etter planen.

Hvordan fungerer kommunikasjonen for dere?

Mathias og Karolina pleier å sitte på samme lesesal så det er naturlig at de får kommunisert mer mellom møtene enn de andre, men discord fungerer bra som kommunikasjonskanal mellom møter for alle. På møtene har vi stand up hvor alle forteller om hva de har gjort siden sist og eventuelle problemer de har møtt på. Vi har også kodet en del i felleskap hvor man kan komme med spørsmål og løsninger til hverandre.


Gjør et kort retrospektiv hvor dere vurderer hva dere har klart til nå, og hva som kan forbedres. Dette skal handle om prosjektstruktur, ikke kode. Dere kan selvsagt diskutere kode, men dette handler ikke om feilretting, men om hvordan man jobber og kommuniserer.

Vi har prøvd å holde oss til en overordnet ide om hvordan spillet skal bygges opp slik at vi kan fordele arbeidet og samtidig jobbe mot felles mål. Vi har fått laget bl.a Game, Main, og Map klasser, og forstått hvordan disse skal fungere sammen. Vi har også fått inn sprites med det første kartet, og karakterer som vi skal bruke som hovedkarakter og “fiender”. Vi har støtt på noen problemer hvor vi ikke har gjort det klart nok for alle hvor ulike deler av koden skal ligge, noe som har ført til konflikt i Git, men dette har vi løst ved at vi møtes og får klarhet i det som ikke var felles konsensus.
Med å ha ukentlige standup møter der vi diskuterer og ser på hva hverandre har jobbet med har alle fått en klarhet og overordna bilde av hvordan prosjektet ser ut. Gjennom dette og git-brettet der vi utnytter metoden kanban har vi holdt en god kommunikasjonsflyt, noe som er viktig for at prosjektet og gruppen skal jobbe effektivt.
Vi har også opprettet en messenger gruppechat i tillegg til discord chatten vår slik at vi har 2 måter å nå ut til gruppemedlemer på. Dette tror vi vil forbedre kommunikasjonsflyten enda mer siden da er det 2 plasser som man kan prøve å nå ut dersom noen ikke sjekker den ene hver dag.

Under vurdering vil det vektlegges at alle bidrar til kodebasen. Hvis det er stor forskjell i hvem som committer, må dere legge ved en kort forklaring for hvorfor det er sånn. Husk å committe alt. (Også designfiler)

Vi har litt ulik erfaring med laging av spill før, så det ble naturlig at f.eks. Thomas skrev det første utkastet til Game og Main-klassene, også har vi senere fordelt hvem som skal jobbe med Mappet og hvem som jobber med Player. Vi har til nå gjort det sånn at to og to tar ansvar for et området, slik at man kan jobbe i par og fokusere på en ting av gangen. Derfor har mye av jobben blitt gjort i parprogrammering og bare commit fra en PC.


Referat fra møter siden forrige leveranse skal legges ved (mange av punktene over er typisk ting som havner i referat).





Bli enige om maks tre forbedringspunkter fra retrospektivet, som skal følges opp under neste sprint.
Til neste gang skal vi fokusere mer på TDD (test driven development) der vi skriver flere tester, som vi deretter prøver å passere slik at vi oppdager hvor feilene ligger. Dette tror vi vil hjelpe å finne hvor feilene i koden ligger mer effektivt.
Som nevt i retrospektive har vi nå etablert en ny kommunikasjonskanal som vi skal prøve under denne sprinten. Dette vil forhåpentligvis forbedre kommuniksjonen innad i gruppen mellom gruppemøtene vi holder.



Krav og spesifikasjon

Oppdater hvilke krav dere har prioritert, hvor langt dere har kommet og hva dere har gjort siden forrige gang. Er dere kommet forbi MVP? Forklar hvordan dere prioriterer ny funksjonalitet.
For hvert krav dere jobber med, må dere lage 1) ordentlige brukerhistorier, 2) akseptansekriterier og 3) arbeidsoppgaver. Husk at akseptansekriterier ofte skrives mer eller mindre som tester

Siden første iterasjon har vi ikke kommet oss forbi MVP som ble definert. Vi har prioritert viktige elementer for oss å komme oss videre i spillutviklingen. Der har vi hovedsakelig jobbet med player og map. De ulike delene er jobbet med hver for seg av teammedlemmer, men de har ikke blitt flettet sammen til å fungere sammen enda. Dette prioriteres tidlig i neste fase av utviklingen.

Player har ikke fått noe grafisk design enda, men vi har implementert bevegelse og skudd av prosjektiler. Videre har det blitt implementert tegning av et standardisert map ved hjelp av tiled. Her har vi tegnet et standard kart med en hytte der hver brikke tilhører et koordinat.  Player kan ikke bevege seg på kartet enda.

Mer spesifikt hvilke krav vi har dekket siten forrige iterasjon ligger forklart punktvis i senere spørmsål.

Ny funksjonalitet og krav som prioriteres til neste iterasjon er følgende. Brukerhistorier og akseptansekrav videreføres fra forrige iterasjon:

Startscreen
Som utvikler vil jeg at spillet skal vises i vindu med grafikk.	(akseptansekriterie: når spillet vises korrekt i vindu med grafikk da vi kjører programmet.)
som utvikler vil jeg ha en velfungerende startscreen, hjelpeskjerm. 	(akseptansekriterie: når bruker starter spill og får en startscreen)
Kollisjoner på map. Dette gjelder følgende punkter:
Som bruker vil jeg kunne skille mellom gjenstander jeg kan og ikke kan bevege meg i.	(akseptansekrav: når det ikke er lenger mulig å gå gjennom vegger, vann, trær og de er godt synlige at de er gjenstander)
som utvikler vil jeg kunne stoppe prosjektiler enten ved hjelp av spiller eller gjenstander	(akseptansekrav: prosjektiler forsvinner enten ved at de går ut av brettet eller blir stoppet av fiender/spiller/gjenstander)

Fiender
Som utvikler vil jeg se fiender (akseptansekrav: når fiende brikken vises på skjermen etter kjøring av programm)
Levels
Som bruker vil jeg se hvilket level jeg er på (akseptansekrav: jeg vil til enhver tid enkelt se hvilket level man er på i interfacet)
som bruker vil jeg se når jeg har drept alle fiender / blitt ferdig med en level enkelt. (akseptansekriterie: når bruker får beskjed om at level har blitt fullført)



Dersom dere har oppgaver som dere skal til å starte med, hvor dere har oversikt over både brukerhistorie, akseptansekriterier og arbeidsoppgaver, kan dere ta med disse i innleveringen også.

Oppgavene som skal startes med er besvart i delen over.


Forklar kort hvordan dere har prioritert oppgavene fremover
Har dere gjort justeringer på kravene som er med i MVP? Forklar i så fall hvorfor. Hvis det er gjort endringer i rekkefølge utfra hva som er gitt fra kunde, hvorfor er dette gjort?

Krav om MVP har ikke blitt justert på siden først iterasjon. Prioriteringene til denne iterasjonen har basert seg på de oppgavene som vi har ansett som viktigst, og det har innebært å tegne en spiller på et kart som kan bevege seg.

Oppdater hvilke krav dere har prioritert, hvor langt dere har kommet og hva dere har gjort siden forrige gang.

Siden sist iterasjon hadde vi 6 punkter som skulle prioriteres til denne iterasjonen.

Fra første iterasjon så har vi prioritert følgende brukerhistorier:
Som utvikler vil at jeg skal spille skal vises i vindu
Som utvikler vil jeg at et spillbrett skal vises
Som utvikler vil jeg se spiller (mer prioritert)


Fra vår prioriteringsliste ble følgende brukerhistorier nedprioritert
Som bruker vil jeg se en startskjerm (nedprioritert)
Som utvikler vil jeg se fiender
Som bruker vil jeg kunne skille vegger fra gulv


I iterasjonen har det blitt forsøkt implementert punkt som ikke var på prioriteringsliste
Skudd av prosjektiler

Husk å skrive hvilke bugs som finnes i de kravene dere har utført (dersom det finnes bugs).
Kravlista er lang, men det er ikke nødvendig å levere på alle kravene hvis det ikke er realistisk. Det er viktigere at de oppgavene som er utført holder høy kvalitet. Utførte oppgaver skal være ferdige.

Ettersom vi ikke har flettet sammen alle delene som de ulike gruppemedlemmene har vi ikke oppdaget noen bugs enda.



Produkt og kode

Utbedring av feil: hvis dere har rettet / forbedret noe som er påpekt tidligere, lag en liste med «Dette har vi fikset siden sist», så det er lett for gruppelederne å få oversikt.
I README.md: Dere må dokumentere hvordan prosjektet bygger, testes og kjøres, slik at det er lett for gruppelederne å bygge, teste og kjøre koden deres. Under vurdering kommer koden også til å brukertestes.

Siste oblig var det bare en skjerm med teksten “Hyttetur. Siden det har det blitt lagt til en del kode

Game

Game har byttet ut “HelloWorld” filen. Game klassen fungerer som ein Main, der all koden samles for å utgjøre programmet. Den arver fra ApplicationListener som er i libgdx.

create()

Her lages alle objektene vi trenger til spillet vårt. Kameraet, grafikk og andre ting blir lagd her.

dispose()

Her lukkes alt når programmet lukkes.

render()

Her kalles mesteparten av funksjonene og det er her loopen for spillet foregår. Imellom batch.draw og batch.end blir alle objektene tegnet på mappet 60 ganger i sekundet. X og Y verdiene til alle prosjektilene og spilleren blir oppdatert hver gang loopen har gått igjennom.


ProjectileClass

Vi opprettet denne klassen for å kunne lage forskjellige typer prosjektiler til senere. Midlertidig finnes det bare et type prosjektil kalt “beerBottle”. Når createBeerBottle funksjonen kalles, “spawner” det en ølflaske som beveger seg fra spilleren sine koordinater til musepekeren. Det er foreløpig ingen kollisjon i spillet mellom flasker og andre objekter, men det skal vi implementere senere. Det blir gjort en del matte for å beregne x farten og y farten til hvert prosjektil. I game classen blir det kjørt en for loop i render(). Der hvert prosjektil i en liste blir oppdatert.

MapHandler

MapHandler har foreløpig 2 verdier som kalles i Game. En TiledMap verdi og en OrthogonalTiledMapRenderer verdi. Disse brukes i Game for å få mappen til å vises.


Entity og Player

I disse 2 klassene blir grafikk og bevegelse til spilleren og fiender håndtert. Det er foreløpig ingen fiender i spillet. Spilleren har verdier som for eksempel x, y, speed, width og height. Disse verdiene kan defineres i Game for å endre på spiller objektet.


Assets

I assets mappen som ligger i hyttetur mappen, ligger alle textures som blir brukt i prosjektet. Her ligger også TiledMap filene som ble laget i programmet “Tiled”.


Build og Kjøring

For at programmet skal kunne kjøres, åpner man “hyttetur” folderen med intelliJ. Deretter skal det komme opp en melding der det står noe tilsvarende “maven detected” Når du trykker load her vil prosjektet bli kjørbart. Prosjektet kjøres igjennom Main classen.


Tests

Ingen av testene vi har laget fungerer på grunn av fokus på koding. Vi har for eksempel en test som skal sjekke om størrelsen til player objektet er korrekt. Til neste oblig skal vi lage fungerende tester.





Prosjektet skal kunne bygge, testes og kjøres på Linux, Windows og OS X – dere kan f.eks. spørre de andre teamene på gruppen om dere ikke har tilgang til alle platformene. OBS! Den vanligste grunnen til inkompatibilitet med Linux er at filnavn er case sensitive, mens store/små bokstaver ikke spiller noen rolle på Windows og OS X. Det er viktig å sjekke at stiene til grafikk og lyd og slikt matcher eksakt. Det samme vil antakelig også gjelde når man kjører fra JAR-fil.

Vi har ikke fått testet programmet på noe annet operativsystem enn Windows 10 og Windows 11. Men her skal programmet fungere så lenge prosjektet åpnes fra “hyttetur” mappen. Når prosjektet åpnes for eksempel fra en mappe som inneholder hyttetur, vil ikke stiene til assets fungere.





























Statiske analyseverktøy som SpotBugs eller SonarQube kan hjelpe med å finne feil dere ikke tenker på. Hvis dere prøver det, skriv en kort oppsummering av hva dere fant / om det var nyttig.

I denne sprinten har vi ikke tatt i bruk disse verktøyene for å finne feil. Til neste gang skal vi undersøke disse mer siden det høres ut som en god metode å finne feil på.




